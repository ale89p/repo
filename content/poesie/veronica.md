+++
title = "Veronica"
date = "2023-07-12"
type = ["poesie"]
tags = ["poesia"]
author = ""
autore = "Cassiano Ricardo"
image  = ""
description = "descrizione della poesia"
draft = false
+++

<!-- <img src="/images/.jpg" alt="ciao" width="100" height="300"> -->

<br> <!-- Primo spazio tra l'immagine e il testo -->
Subito dopo il comizio,  
una donna del popolo  
mi vide pieno di rose,  
le ferite. E di sudore,  
sudore della lotta, lacrime  
che, invece di cadermi  
dagli occhi, cadono dal corpo.  
Le peggiori, perché  
lacrime solo fisiche.  
Proprie della materia  
in ciò ch'essa possiede  
di tragico e di folto.  


Una donna del popolo  
vedendomi così, volle asciugarmi  
il viso, ma fece di più.  
Colse le mie rose, ma fece  
di più.  
Colse il mio stesso viso.  

Un viso che, in fin dei conti,  
non è neppure mio, l'ho ricevuto  
in dono quand'ero futuro.  
Non oggi, che sono costretto  
a dire: presente, nel momento  
dell'identificazione.  


Cassiano Ricardo ( da *A face perdida*, traduzione di Ruggero Jacobbi)<br>
