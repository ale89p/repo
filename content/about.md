+++
date = "2014-11-08T16:42:18+04:00"
draft = false
title = "Chi siamo"
slug = "about"
+++
<hr>


Il nostro blog, come molte altre occupazioni a cui ci dedichiamo, e che etichettiamo come **passioni**, fa parte del tentativo di rispondere alla domanda.

In questo spazio si condividono principalmente **poesia** e **narrativa**, ma in un futuro prossimo anche musica, arte, scienza e tutto ciò che ci commuove ed appassiona. Particolare attenzione è rivolta alle voci meno note, dimenticate, emergenti o mai emerse. Ci muove il desiderio di costruire uno spazio nuovo, non esclusivo, che rimanga aperto alle incursioni dall'esterno, specialmente durante questa fase primordiale, genetica. I contorni del progetto sono tutt'altro che definiti, non solo perché non abbiamo le idee chiare, ma anche perché amiamo affidarci al potere generatore dell'incerto, crediamo nella fecondità del dubbio e del silenzio.

Ci piacerebbe valutare testi di autori esordienti, dalla poesia al racconto breve, all’articolo o recensione su un autore/autrice che ritenete valga la pena di farci conoscere o approfondire. Come già detto, abbiamo deciso di non limitare troppo il progetto, ragione per cui, specialmente in questa fase iniziale, desideriamo non porre paletti, rimanendo aperti ad accogliere **suggerimenti**, **critiche** e soprattutto **proposte di collaborazione**.



### Sei interessato/a?
Nella sezione [Contatti](/contact/) trovi il modo per inviarci pareri, suggerimenti, proposte.


{{< social_sharing >}}
